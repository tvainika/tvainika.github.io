---
title: "Tyhjyyttään koliseva Ainolan pysäköintihalli"
date: 2024-05-17T07:07:07+03:00
---

Kävin laskemassa autot Ainolan pysäköintihallista yhtenä päivänä. 400
auton parkkihallissa oli 17 autoa arkipäivänä
aamupäivällä. Parkkihalli maksoi 7,9 miljoonaa euroa, josta puolet
rahoitettiin lainalla. Seuraavina vuosina kuluja tulee vajaa puoli
miljoonaa per vuosi. Liityntäpysäköinti hallissa on maksullista ja
vieressä kaupunki ylläpitää myös maksutonta pysäköintikenttää.

Mielestäni Ainolan pysäköintihalli on surullinen esimerkki huonosta
rahankäytöstä. Ideana oli, että ympäröivien kerrostalojen pysäköinti
hoidetaan keskitetysti, mutta lopulta veronmaksajan rahalla. Niinpä
kun rakentamisen suhdanne iski, ja Ainolan aluekeskuksen valmistuminen
on viivästynyt, niin veronmaksaja kuittaa laskun. Jossain vaiheessa
sitten läheiset kerrostaloyhtiöt lunastavat ns. vapaaksiostona oman
parkkipaikkojen rakentamisvelvoitteensa tästä yhtiöstä. Vain osa
hallin paikoista on varattu liityntäpysäköintiin.  Yhtä hyvin kaupunki
olisi voinut yksinkertaisesti myydä kerrostalotontit rakentajille
ilman kalliiksi tulevaa pysäköintinormia, jossa raha liikkuu
edestakaisin tontin ostosta ja sitten ostamiseen liittyvän rasitteen
purkamisella.

Kannatan asemakaavoituksessa kalliiksi tulevan minimipysäköintinormin
korvaamista parkkipaikkojen rakentamisoikeudella.

Kirjasuositus: [The High Cost of Free Parking](https://en.wikipedia.org/wiki/The_High_Cost_of_Free_Parking)

Aiheesta on keskusteltu Facebookin [Järvenpään politiikka](https://www.facebook.com/groups/2501929490032917/posts/4523773747848471)-ryhmässä.

![Pysäköintihallin sisäänajoluiska](/ainolan_pysakointihalli.jpg)
