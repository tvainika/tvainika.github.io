---
title: "Vaalit ovat demokratian juhla"
date: 2023-11-04T07:07:07+02:00
---

Presidentinvaaleissa on jälleen demokratian juhlapäivä. Juhlan
keskiössä on jokainen uurnille saapuva äänestäjä. Taustalla pyörii
harvojen tuntemat järjestelyt, jotka ovat tarkasti säädeltyjä ja
vuosikymmenien aikana hioutuneita.

Ennakkoäänestyksestä vastaa palkatut viranhaltijat ja työntekijät,
mutta suurimpana juhlapäivänä eli varsinaisena vaalipäivänä
äänestyksen toimittamisesta huolehtii vaalilautakunta. Vaalilain
nojalla kaikki puolueet tai äänestäjäryhmät saavat nimetä edustuksensa
vaalilautakuntiin. Vaalilautakunnissa toimii käytännössä luonnostaan
tietty eri puolueista tai äänestäjäryhmistä valittujen välinen
keskinäinen valvonta.

Sähköisessä äänestämisessä järjestelmä toimii mustan laatikon tavoin,
ja sen toimivuuteen täytyy luottaa sokeasti. Sellainen järjestelmä on
altis virheille sekä operaattorien tahalliselle manipulaatiolle,
joiden tunnistaminen ei ole mahdollista vaalitoimitsijoiden
keskinäisellä valvonnalla.

Pidetään huolta, että maassamme on vapaat ja luotettavat vaalit
huomennakin. Muistakaa myös käyttää äänioikeuttanne!
