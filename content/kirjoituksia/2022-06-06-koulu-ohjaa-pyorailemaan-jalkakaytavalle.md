---
title: "Koulu ohjaa pyöräilemään jalkakäytävälle"
date: 2022-06-06T07:07:07+03:00
---

Poliisi jahtaamassa polkupyöriä ja sähköpotkulautoja jalkakäytävillä
lienee loputon suo.  Sellaiseen ajatukseen päädyin kun alakoulun 6. lk
päättänyt lapseni - siis yli 12-vuotias - viimeisillä viikoilla koulun
pyöräretkellä ohjattiin luokkansa kanssa pyöräilemään jalkakäytävälle.
Kyseinen koulun lähellä oleva jalkakäytävä on molemmista päistä
osoitettu jalkakäytävän liikennemerkillä, joten erehtymisen vaaraa ei
ollut.  Katu on vähäliikenteinen sivukatu, jossa on 30&nbsp;km/h
nopeusrajoitus.  Luokkahuoneessa opiskellaan toki liikennesääntöjen
teoriaa siitä kuinka vain alle 12-vuotias saa pyöräillä
jalkakäytävällä.  Ja sitten luokan oven ulkopuolella opettaja ohjaa
toimimaan väärin.  Päädyin tästä vielä rehtorin kanssa vaihtamaan
viestiä, ja vastauksena sain ajoradalla pyöräilyn olevan haastavaa ja
pelottavaa, joten siksi “kirjaimellisista” liikennesäännöistä ei
tarvinnut välittää.  Toisen reitin valitsemalla perille olisi päässyt
pyörätietä pitkin.

Missä kaikissa tilanteissa jalkakäytävällä pyöräileminen on ok?  Ja
milloin siitä pitäisi oppia eroon?

{{< figure
  src="/jalkakaytava.jpg"
  alt="Suojatien ja jalkakäytävän liikennemerkki, jonka alla kaksisuuntaisen pyörätien lisäkilpi"
  caption="Kuvituskuva: Jalkakäytävän liikennemerkissä ei pidä käyttää kaksisuuntaisen pyörätien lisäkilpeä"
>}}
