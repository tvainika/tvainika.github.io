+++
title = "Minusta"
menus = ["main"]
+++



Olen reilu nelikymppinen perheellinen diplomi-insinööri Järvenpään
Jampasta.  Syntynyt olen Keravalla, peruskoulun käynyt Pornaisissa, ja
päätynyt sitten lopulta junantuomaksi järvenpääläiseksi.

Keski-Uusimaa oli luonnollinen alue, koska sukuani asuu täällä paljon.
Järvenpäästä löytyi koti yhdistelmänä edullisempi omakotitalo, mutta
silti junaradan varressa.  Täällä asumiseni aikana työpaikkani on
sijainnut ensin Espoossa ja nykyään Helsingissä, vaikka toki etätyötä
teen suurelta osin.

Opiskellessani ja asuessani Otaniemessä silloisessa Teknillisessä
korkeakoulussa (nykyään Aalto-yliopisto) ryhdyin käyttämään
polkupyörää suurimpaan osaan liikkumisestani. Ajokortin hankin pian 18
vuotta täytettyäni, mutta opiskelijana autolle ei ollut tarvetta.
Työelämään siirryttyäni kuljin 10&nbsp;km suuntaansa työmatkaa
ympärivuotisesti polkupyörällä. Se oli yksinkertaisesti nopeinta ja
edullisinta Espoon sisäisissä matkoissa.

Järvenpäähän muutettuani aloin ajamaan silloista 46&nbps;km työmatkaa
ensin satunnaisesti kokeeksi polkupyörällä, koska junan ja bussin
vaihdollinen työmatka kesti melkein saman kuin polkupyörällä - ainakin
kesäkelissä.  Toki osan viikosta tein etätyötä jo silloin.

Arvelen, että noihin vuosiin sattuneet kaksi liikenneonnettomuutta
johtivat pitkälti kiinnostukseeni pyöräliikenteen suunnittelusta.
Vaikka en saanut kummassakaan tapauksessa vakavia vammoja, niin
oppiessani näihin liittyviä syitä ryhdyin vaikuttamaan
yhteiskunnallisesti.  Kokeilin myös ensimmäistä kertaa elämässäni
kilpaurheilua ajaen muutaman vuoden ajan Järvenpään Pyöräilijöissä
maantiekilpaa kat-2-sarjassa.

## Yhteystiedot

Sähköposti
: thv@iki.fi

BlueSky
: [thv.iki.fi](https://bsky.app/profile/thv.iki.fi)

Facebook
: [Tommi Vainikainen](https://www.facebook.com/tvainika/)

GitHub
: [tvainika](https://github.com/tvainika)

Instagram
: [@tvainika](https://instagram.com/tvainika)

LinkedIn
: [tvainika](https://linkedin.com/in/tvainika)


